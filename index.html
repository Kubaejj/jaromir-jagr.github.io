<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jarda Jágr</title>
    <link rel="website icon" href="img/jagr.jpg">
    <link rel="stylesheet" href="css/index.css">


</head>
<body>
    <header>
        <h1 id="nadpis">Jaromír Jágr</h1>
    </header>
    <nav>
      
            <ul>
                <li>
                    <a href="#">NECO</a>
                </li>
                <li>
                    <a href="#">NECO</a>
                </li>
            </ul>
      
    </nav>
<div class="flex">


 

<aside>
    <table>
        <tr>
        <th>Jaromír Jágr</th>
        </tr>
        <tr>
            <td>
            <img src="img/jagr2.webp" alt="jarda">
            </td>
        </tr>
        <tr>
            <td>
                <p>Jaromír Jágr ve zlaté éře</p>
            </td>
        </tr>







    </table>
</aside>
<main>  
    <section>
        <h2>Základní potřebné info</h2>
        <article>
            <p>Jaromír Jágr (* 15. února 1972 Kladno) je český hokejový útočník hrající od roku 2018 za český extraligový klub Rytíři Kladno, jehož je zároveň majoritním vlastníkem. Dříve působil na nejvyšší světové úrovni v mnoha klubech NHL, z toho 11 let v Pittsburghu Penguins, a několik let hrál také v KHL za ruský tým Avangard Omsk. V Česku je spjatý s kladenským klubem, kde začínal a na závěr kariéry se sem zase vrátil. S českou reprezentací vyhrál olympijský hokejový turnaj a dvakrát mistrovství světa. Je celosvětově respektovanou a uznávanou osobností v oblasti sportu a řadí se mezi nejlepší hokejové hráče všech dob.</p>
            <p>V NHL získal dvakrát Stanley Cup, pětkrát byl vítězem kanadského bodování sezóny a stal se nejproduktivnějším Evropanem hrajícím kdy v této soutěži. Historicky je mezi všemi hokejisty NHL co do počtu kanadských bodů druhý nejlepší po Wayneu Gretzkym a v tabulce nejlepších střelců NHL je čtvrtý. Řadu rekordů NHL sám drží – stal se například nejstarším hráčem, který vstřelil hattrick.</p>
            <p>V roce 2005 se Jágr spolu s Jiřím Šlégrem stal členem Triple Gold Clubu, jenž sdružuje hráče, kteří vyhráli všechny tři hlavní hokejové soutěže – Stanley Cup, olympijské hry a mistrovství světa. V roce 2008 byl uveden do Síně slávy českého hokeje a roku 2024 klub Pittsburgh Penguins slavnostně vyřadil dres s Jágrovým číslem 68.</p>

            </article>
        <h2>Kariéra</h2>
        <article>
            <h3>Pittsburgh Penguins (1990–2001)</h3>
            <p>Jaromír Jágr byl draftován týmem Pittsburgh Penguins jako celkově pátá volba 1. kola draftu v roce 1990. Jágrův otec byl původně proti, aby jeho syn hrál v 18 letech v zámoří, a to mimo jiné byl jeden z hlavních důvodů, proč byl draftován až jako číslo pět. Krom Pittsburghu, v osobě nového trenéra týmu Boba Johnsona, o něj měl velký zájem i skaut týmu Philadelphia Flyers Inge Hammarström. Philadelphia měla právo volby jako čtvrtá (před Pittsburghem), ale místo Jágra tým vyvolal jméno Mike Ricci, který byl před draftem experty pasován jako číslo jedna. Hammarströmovi se totiž nepodařilo přehlasovat své americké kolegy (brali straku v hrsti). V roce 1991 a 1992 s „Tučňáky“ vyhrál Stanley Cup a stal se nejmladším hráčem v historii NHL (19 let), který vstřelil branku ve finálovém utkání Stanley Cupu.</p>
            <p>V sezóně 1994/1995 vyhrál Jaromír Art Ross Trophy, která se uděluje nejlepšímu hráči kanadského bodování. V boji o ní remizoval s Ericem Lindrosem, a tak o výhře musel rozhodnout počet nastřílených branek. Ty rozhodly ve prospěch Jágra (Jágr – 32; Lindros – 29). Další rok Jágr vytvořil nový rekord počtu získaných kanadských bodů evropským hráčem – 149 a jeho 62 gólů a 87 asistencí se stalo dosavadním maximem jeho kariéry. Od sezóny 1997/1998 do sezóny 2000/2001 se Jágrovi podařilo získat 4 Art Ross Trophy v řadě. V roce 1999 obdržel Jaromír Jágr Hart Memorial Trophy, udělovanou novináři a funkcionáři NHL nejužitečnějšímu hráči soutěže, a Lester B. Pearson Award, která se také uděluje nejužitečnějšímu hráči, ale je volena hráči samotnými. V roce 1998 dovedl Jaromír Jágr českou hokejovou reprezentaci na olympijských hrách v Naganu až k vytouženému zlatu.</p>
            <p>V sezóně 2000/2001 se Jaromír Jágr nemohl najít a nedařilo se mu. Zároveň musel čelit kritice svého vztahu s trenérem Ivanem Hlinkou.</p>
            <h3>Washington Capitals (2001–2004)</h3>
            <p>Do Washingtonu byl vyměněn 11. července 2001 s Františkem Kučerou za Krise Beeche, Michala Sivka a Rosse Lupaschuka. Velká očekávání, která do něj Washington vkládal, však Jágr nenaplnil, a v lednu 2004 byl nakonec vyměněn do klubu New York Rangers.</p>
            <h3>New York Rangers (2004–2008)</h3>
            <p>Během stávky v NHL v sezoně 2004/2005 hrál Jágr nejprve českou nejvyšší soutěž za HC Kladno a poté ruskou superligu za Avangard Omsk.</p>
            <p>V sezoně 2005/2006, konkrétně 2. března 2006, se Jaromír Jágr stal nejlepším Evropanem v NHL, když v historické tabulce kanadského bodovaní dostihl Jariho Kurriho. K výhře 6:1 nad Philadelphií přispěl dvěma góly a jednou přihrávkou a tím zaokrouhlil svoji celkovou bilanci v NHL na 1400 bodů. V listopadu téhož roku ho vynesly další dva body za gól a asistenci do sítě Pittsburghu v historickém pořadí produktivity na 12. místo před Slováka Stana Mikitu. Jágr měl na kontě 1468 bodů a není tak už před ním žádný hokejista s evropskými kořeny.</p>
            <h3>Avangard Omsk (2008–2011)</h3> 
            <p>Dne 4. července 2008 Jaromír Jágr podepsal s vedením ruského týmu Avangard Omsk dvouletou smlouvu. Přešel tak do Kontinentální hokejové ligy.</p>
            <p>Po dvouletém působení v ruském klubu se i přes spekulace o návratu do NHL[4] rozhodl prodloužit kontrakt i o sezonu 2010/2011.</p>
        </article>
    </section>
    












</main>




</div>




    
</body>
</html>